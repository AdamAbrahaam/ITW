<h2>Zadání projektu 1</h2>

<ul>
<li>Stáhněte si balík <a href="https://www.fit.vutbr.cz/study/courses/ITW/private/cviceni/projekt1/itw_p1.zip">itw_p1.zip</a> a rozbalte na disk. Balík obsahuje
stránku itw_p1.html a související obrázky.</li>
<li>Vytvořte stylový předpis <strong>itw1.css</strong> v jazyce CSS tak, aby
výsledný vzhled dokumentu odpovídal následujícímu návrhu ve formě obrázku:
	<ol>
	<li><a href="https://www.fit.vutbr.cz/study/courses/ITW/private/cviceni/projekt1/itw1_wide.png">široké okno</a></li>
	<li><a href="https://www.fit.vutbr.cz/study/courses/ITW/private/cviceni/projekt1/itw1_normal.png">normální okno prohlížeče</a></li>
	<li><a href="https://www.fit.vutbr.cz/study/courses/ITW/private/cviceni/projekt1/itw1_narrow.png">užší okno</a></li>
	</ol>
	(Některé prohlížeče zobrazují obrázky zmenšené, případně kolem nich zobrazují bílé místo. Ujistěte se prosím, že vidíte obrázek v plné velikosti a případné bílé místo kolem něj ignorujte.)
</li>
</ul>

<h3>Pokyny ke zpracování</h3>
<ul>
<li>Dodržte jména souborů.</li>
<li>Soubor <strong>itw1.html</strong> nesmí být změněn.</li>
<li>Stránka se musí správně zobrazit v prohlížeči <a href="https://www.mozilla.org/cs/firefox/new/">Firefox</a> aktuální verze,
ostatní prohlížeče v tomto projektu nemusíte uvažovat.</li>
<li>Velikost stránky se musí plynule přizpůsobit šířce okna prohlížeče od 960px výše. V užším okne prohlížeče se může zobrazit horizontální posuvná lišta.</li>
</ul>

<h3>Doplňující informace o návrhu</h3>
<ul>
<li>Návrh nemusí být dodržen přesně na pixely, jde o vzájemné polohy jednotlivých částí.</li>
<li>Hlavní nadpis <code>h1</code> v záhlaví se zobrazí jako logo. Současně funguje jako odkaz na domácí stránku (itw1.html).</li>
<li>Balík se zadáním obsahuje veškeré obrázky, které jsou pro vytvoření stylu potřebné. Tyto obrázky není nutné nijak upravovat (řezat apod.)</li>
<li>Použitá písma jsou <code>Crimson Text</code> pro veškerý text a <code>Lobster</code> pro nadpisy. Písma jsou importována z <a href="https://fonts.google.com/">Google Fonts</a>, jejich import je již proveden v HTML (viz hlavička dokumentu), takže je stačí jen použít v CSS. Výchozí velikost je 12pt. Velikosti písma nemusí odpovídat zcela přesně, stačí přibližně zachovat proporce.</li>
<li>Pro ikony je použit speciální font <a href="https://fontawesome.com/">Font Awesome</a>. Import tohoto fontu a pomocného CSS je také proveden v HTML kódu. Ikony jsou pak vloženy pomocí speciálních tříd <code>fas</code>, <code>far</code>, <code>fab</code> a <code>fa-*</code> definovaných v importovaném CSS. Aby vše fungovalo, musí být k dispozici připojení k internetu.</li>
<li>Odkazy se podtrhávají při najetí myší, jinak nejsou podtržené.</li>
<li>Ikony pro sdílení a tlačítka formulářů při najetí myší mění barvu, jak je vidět z obrázků:
    <a href="itw1_ic1.png">ikony v textu</a>,
    <a href="itw1_ic2.png">ikony v zápatí</a>,
    <a href="itw1_ic3.png">tlačítko</a>.</li>
<li>Gradient v záhlaví je lineární od #FF6F00 do #FFA000, horní čára v záhlaví je #3E2723. Odkazy v hlavním textu jsou #FF8F00, po najetí myší potom #5D4037. Barva nadpisů je #5D4037.</li>
</ul>
